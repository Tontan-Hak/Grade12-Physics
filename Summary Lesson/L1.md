
ឧស្ម័ន ជា `រូបធាតុ(matter)` បង្កឡើង ពី `អាតូម ឬ ម៉ូលេគុល` ។  
### 1.History: 
##### 1.1 រូបធាតុ
មនុស្សជំនាន់មុនគិតថា អ្វីៗគ្រប់យ៉ាង ឬ រូបធាតុ បង្កឡើងពី ទឹក ដី ភ្លើង និង ខ្យល់។
តែសម័យកាលក្រោយមក អ្នកវិទ្យាសាស្ត្រ បានរកឃើញថា រូបធាតុបង្កឡើងពីភាគល្អិត ហៅថា `អាតូម` ។
ហើយ ផ្អែកតាម (physical properties, behaviour properties, energy level) គេអាចបែងចែករូបធាតុជា៖
- រឹង (...)
- រាវ (...)
- ឧស្ម័ន (...)
- ផ្លាស្មា (...)
##### 1.2 អាតូម ឬ ម៉ូលេគុលមានពិតមែន ឬ គ្រាន់តែជាការស្រមើស្រម៉ៃ?
ក៏ប៉ុន្តែ ចូលមកដល់ ស.វ ទី១៩ ទៅហើយ មិនមាននរណាគេជឿថា អាតូម ឬ ម៉ូលេគុល មានវត្តមាន។
ប្រសិនបើ អាតូម ឬ ម៉ូលេគុល អត់មានមែន នោះ ទ្រឹស្តីស៊ីនេទិចនៃឧស្ម័ន ពិតជាមិនត្រូវបានគេទទួល
ស្គាល់បានទេ ព្រោះទ្រឹស្តីនេះ បានបកស្រាយ ថា កម្តៅកើតចេញ ពីចលនា អាតូម ឬ ម៉ូលេគុល ឧស្ម័ន។ 
ដូច្នេះ វាចាំបាច់ណាស់ សម្រាប់អ្នកប្រាជ្ញជំនាន់នោះ ធ្វើការពិសោធន៍ ឬ បកស្រាយថា អាតូម មានមែន 
មិនថា តាមរយៈ ការពិសោធន៍ ឬ មួយតាមការគណនា ។ល។ 

### 2.គំនិតសំខាន់ៗ៖ 

`ទ្រឹស្តីស៊ីនេទិចនៃឧស្ម័ន` គឺជា `ម៉ូដែលគំរូមួយ` ដែលពន្យល់ពី `អាកប្បកិរិយារបស់ឧស្ម័ន` ដោយផ្អែកលើចលនារបស់វា
ក្នុងកម្រិតមីក្រូស្កុបពិច ដើម្បីអាចឈានដល់ការ ពន្យល់ពីការប្រែប្រួលមួយចំនួនដែលកើតឡើងក្នុងកម្រិតម៉ាក្រូស្កុបពិច។

`នៅក្នុងកម្រិតមីក្រូស្កុបពិច*` ទ្រឹស្តីស៊ីនេទិចនៃឧស្ម័នបានសន្មតថា ឧស្ម័នទាំងអស់បង្កឡើងពី `ផង់(ភាគល្អិត)`
តូចៗ តួយ៉ាង អាតូម ឬ ម៉ូលេគុល ដែលមានចលនាឥតឈប់ឈរ។  នៅក្នុងធុង ផង់ទាំងនេះមានចលនាត្រង់ស្មើ 
ជាប់រហូត  លើកលែងតែពេលវាមានការទង្គិច រវាងផង់គ្នាឯង ឬ ផង់ខ្លួនឯងទៅទង្គិចជាមួយនឹង ផ្ទៃធុង។ 
បើនិយាយពីចលនារបស់ ផង់ទាំងនេះវិញ វាផ្លាស់ទីឥតសណ្តាប់ធ្នាប់ និង គោរពតាមច្បាប់ ចលនារបស់ញូតុនជាដាច់ខាត។ 

ដោយឡែក`ក្នុងកម្រិតម៉ាក្រូស្កុបពិច*`វិញ  ទ្រឹស្តីស៊ីនេទិចនៃឧស្ម័នបានបង្ហាញឱ្យឃើញថា  រាល់ អាកប្បកិរិយា របស់ ឧស្ម័ន
ដែលកើតឡើងក្នុងកម្រិតមីក្រូស្កុបពិច អាចនាំឱ្យគេអាចធ្វើការវាស់ស្ទង់ដឹងពី តម្លៃ សីតុណ្ហភាព សម្ពាធ មាឌ និង ដង់សុីតេ បាន។ 

ដើម្បីងាយស្រួលសិក្សាម៉ូដែលគំរូនៃឧស្ម័ន គេបានបង្កើតការសន្មត ដូចតទៅ៖
- គេចាត់ទុកម៉ូលេគុលឧស្ម័នជាចំណុចរូបធាតុ។
- ម៉ូលេគុលឧស្ម័នមានចលនាឥតឈប់ឈរ  គ្មានសណ្តាប់ធ្នាប់ មានចលនាត្រង់ស្មើ និង មានល្បឿនថេរ និង គោរពតាមច្បាប់ញូតុន។
- ទង្គិចរវាងម៉ូលេគុលនិងម៉ូលេគុលក្តី  រវាងម៉ូលេគុលនិងផ្ទៃធុងដែលផ្ទុកវា ជាទង្គិចខ្ទាត។
- ម៉ូលេគុលនីមួយៗមិនមានអំពើលើគ្នាទៅវិញទៅមកទេ លើកលែងតែពេលទង្គិច។
- តម្លៃមធ្យមនៃថាមពលស៊ីនេទិចមធ្យមនៃម៉ូលេគុលទាំងអស់សមាមាត្រនឹងសីតុណ្ហភាព។

ហើយចុងក្រោយ យើងបានសមីការ មួយដែលអាចពន្យល់ពីទំនាក់ទំនង រវាង ម៉ាក្រូស្កុបពិច និង មីក្រូស្កុបពិច $PV = \frac{1}{3}N m_0 v_{av} ^2$។


#### ពន្យល់ពាក្យ៖
$\circledast$  **មីក្រូស្កុបពិច** សំដៅលើ ម៉ាស, វុិចទ័រល្បឿន, កម្លាំង, អាំពុលស្យុង, បរិមាណចលនា, និង ថាមពល របស់ផង់
<br>

$\circledast$ **ម៉ាក្រូស្កុបពិច** សំដៅលើ សម្ពាធ, មាឌ, សីតុណ្ហភាព ...
